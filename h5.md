# H5 - Vaihtoehdot

Hanna Gröndahl

## Järjestelmätiedot

- Rauta: Dell Latitude 7290
- Raudan OS: Windows 10 Pro (10.0.19045)
  - Prosessori: Intel(R) Core(TM) i5-7200U CPU @ 2.50GHz
  - Muisti: 8 Gt DDR4

## x)

### Karvinen 2018: Control Windows with Salt

- Artikkelissa Windowsia käytettiin slave-koneena master-slave-arkkitehtuurissa
- Masterilla pitää olla sama tai uudempi versio saltista orjiin verrattuna
- Windowsille ladataan ajantasainen versio saltista Saltin kotisivuilta
- Windowsin CLI-työväline on PowerShell
- Saltia voidaan ajaa paikallisesti `salt-call --local `
- Chocolatey on paketinhallintaohjelma Windowsin komentorivikäyttöön

### Seppä 2019: h5

- `sudo salt --version` master-koneen salt-version selvittämiseksi, sillä masterilla pitää olla sama tai uudempi versio kuin orjilla
- Windows-orjan asentamiseen tarvitaan masterin ip (selviää masterilla `ifconfig`) 
- Avaimet hyväksytään normaaliin tapaan `sudo salt-key -A`
- Toiminnan testaus esimerkiksi `sudo salt 'kohde' grains.items`
- Saltin käyttöä paikallisesti voi testata esimerkiksi `./salt-call –-local test.ping` 
- Chocolateylla ja Saltilla voidaan luoda tila, jossa tietyt ohjelmat asennetaan Win-koneeseen, jos ne puuttuvat

## a)

Latasin Saltin sivuilta uusimman version [Salt-minionista](https://docs.saltproject.io/salt/install-guide/en/latest/topics/install-by-operating-system/windows.html#windows-downloads) (Salt-Minion-3006.0-Py3-AMD64-Setup.exe). Suoritin asennustiedoston ja graafinen asennusnäkymä aukesi:

![kuva](https://user-images.githubusercontent.com/122886984/235445960-db3d4235-521f-494a-b80a-acea16268aa4.png)

Hyväksyin ehdot ja asensin oletussijantiin (C:\Program Files\Salt Project\Salt). Jätin myös minion-asetuksissa Master IP:n oletukselle, sillä tälle minionille ei ole toistaiseksi tulossa masteria. Nimesin minionin `wintest00` ja jätin pudotusvalikkoon päälle oletusmäärittelyt ja painoin Install:

![kuva](https://user-images.githubusercontent.com/122886984/235446261-89ba81fd-5bc6-4c99-ba44-19278e7fc421.png)

Asennusvelho ilmoitti asennuksen onnistuneen. Käynnistin salt-minionin valitsemalla lopetusruudussa Finish. Käynnistin PowerShellin Windows-näppäin + X-valikosta valitsemalla Windows PowerShell (järjestelmänvalvoja). Testasin saltin toiminnan `salt-call --local test.ping`. Sain vastaukseksi true, joten totesin asennuksen onnistuneeksi.

![kuva](https://user-images.githubusercontent.com/122886984/235446862-5a6a7657-62f2-4a98-819e-f0a839b42097.png)

## b) 

Edellisessä tehtävässä kokeilin jo saltia paikallisesti tekemällä yhteystestin. Kokeilin whoami-komentoa käyttäjän tunnistamiseksi `salt-call --local cmd.run 'whoami'` ja systeminfo-komentoa `salt-call --local cmd.run 'systeminfo` koneen tietojen saamiseksi. 

![kuva](https://user-images.githubusercontent.com/122886984/235447773-efbc4475-5afe-4bd8-8eab-96ca73f75606.png)

Komennot antoivat odotetunlaiset vastaukset. 

## c)

Siirryin PowerShellissä hakemistoon C:\ ja loin sinne tarvittavat hakemistot `mkdir srv` ja sen sisälle `mkdir salt`, sillä tilojen ajaminen edellyttää sitä. Tein sinne testiä varten hakemiston hellowin `mkdir hellowin` ja siirryin sinne `cd hellowin`. Tajusin, ettei kunnon CLI-tekstieditoria taida olla, joten tein init.sls tiedoston `notepad init.sls` . Muistio avautui uuteen ikkunaan, ja hyväksyin uuden tiedoston luomisen. Annoin tiedostolle seuraavat määrittelyt:

    C:\Users\OMISTAJA\Desktop\helloworld.txt:
      file.managed
      
hellowin-tila luo siis työpöydälle helloworld.txt-tiedoston, jos sellaista ei ole. Ajoin sen `salt-call --local state.apply hellowin` ja sain virheilmoituksen: 

    local:
    Data failed to compile:
    ----------
    No matching sls found for 'hellowin' in env 'base'      
    
Hellowiniä ei siis löytynyt sieltä, mistä salt etsi sitä. Tutkittuani asiaa googlaamalla, löysin Saltin dokumentaatiosta herrattoman ajon tutoriaalin. Tajusin, että määrittelytiedostossa file_root on väärä, sillä se etsii tiloja masterilta. Löysin dokumentaation avulla komennon `salt-call state.apply -l debug`, joka auttaa tilojen ajon bugien selvityksessä. Sen avulla löysin määrittelytiedoston sijainnin (C:\ProgramData\Salt Project\Salt\conf\minion), ja kävin muokkaamassa file_clientin arvoksi local. Lisäksi otin kommentit pois riveiltä 

    file_roots:
      base:
        - /srv/salt

Kokeilin nyt ajaa salt-call local state.apply hellowin ja sain ilmoituksen tilan muutoksesta ja tiedoston luomisesta. Tarkistin myös, että tiedosto löytyi työpöydältäni. 

![kuva](https://user-images.githubusercontent.com/122886984/235458347-42df2582-424b-4c8b-87af-47eb65380377.png)


## d) 

Koska PowerShellissä ei ole kunnollista tekstieditoria, päätin asentaa lokaalisti saltilla micron. Latasin [Micron GitHubista](https://github.com/zyedidia/micro) sopivan tiedoston, tässä tapauksessa micro-2.0.11-win64.zip (64-bittinen Windows käyttöjärjestelmän ominaisuuksien mukaan). Avasin ladatun kansion ja purin sen 7zipillä. Päättelin oikeaksi tiedostoksi micro.exe, sillä Windowsissa exet ovat suoritettavia tiedostoja eli ohjelmia.  Siirsin sen 7zipin graafisella käyttöliittymällä C:\Windows\System32-hakemistoon, sillä sen pitäisi vastata Linuxin /usr/local/biniä. Se ei onnistunut, joten kokeilin samaa Resurssienhallinnan kautta. Perinteinen raahaminen kansiosta toiseen toimi, ja kuittasin järjestelmänvalvojan luvan tiedoston siirrolle. Kokeilin PowerShellissä `micro testi`, ja tuttu tekstieditori avautui. 

![kuva](https://user-images.githubusercontent.com/122886984/235461073-7f741397-2903-4333-a20a-88a37fe03fb2.png)
![kuva](https://user-images.githubusercontent.com/122886984/235461140-d0602971-484f-4dee-b6c7-78f36d58af92.png)

## Yhteenveto

Tehtävät olivat huomattavan vaikeita, sillä PowerShell ja CLI-työskentely Windowsilla ei ole minulle tuttua. En esimerkiksi tiennyt, mistä etsisin konffitiedostoja, tai miten tiedostojärjestelmä ylipäänsä oikeastaan rakentuu. Aikaa meni kolmisen tuntia, mikä on enemmän kuin yleensä. C-kohdassa olivat suurimmat vaikeudet, mutta sain nekin selvitettyä. Viimeisessä kohdassa en käyttänyt Saltia, toki voisihan tuon asentumisen orjille vielä varmistaa varmaankin jollain Saltin tilalla. Täytynee vielä perehtyä Chocolateyhin huvikseen. 

## Lähteet

- Karvinen, T. 2018. Control Windows with Salt. https://terokarvinen.com/2018/control-windows-with-salt/. Luettu 1.5.2023.
- Karvinen, T. 2023. Palvelinten hallinta -kurssin luento 25.4.2023.
- Salt 2023a. How Do I Use Salt States? https://docs.saltproject.io/en/latest/topics/tutorials/starting_states.html. Luettu 1.5.2023.
- Salt 2023b. Standalone Minion. https://docs.saltproject.io/en/latest/topics/tutorials/standalone_minion.html. Luettu 1.5.2023.
- Seppä, T. 2019. h5. https://salthomework.wordpress.com/h5/. Luettu 1.5.2023. 
