# H4 - Komennus

Hanna Gröndahl

## Järjestelmätiedot

- Rauta: Asus Zenbook UX430UQ
    - Prosessori: Intel Core i7-7500U 
    - Muisti: 8 Gt DDR4
- OS: Debian GNU/Linux 11
- Kernel: Linux 5.10.0-20-amd64

## a) 

Teen tässä osiossa pienen skirptin bashilla ja laitan sen kaikkien käyttäjien käytettäväksi.

Aloitin luomalla hello-skriptitiedoston hakemistoon /home/hanna/scripts/bash (säilöin siellä bash-skriptejä jo ennestään) komennolla `micro hello`. Skripti tervehtii kirjautunutta käyttäjää, tulostaa kovakoodatun motivaatiolauseen ja vielä päivämäärän. 

    #!/bin/bash
    echo "Hello" $(whoami)
    echo "Darkness must pass; a new day will come, and when the sun shines, it will shine out the clearer. (J.R.R. Tolkien)"
    echo $(date)

Tarkistin tiedostoon liittyvät oikeudet `ls -l`

    -rw-r--r-- 1 hanna hanna   99 23. 4. 14:45 hello

Tiedostolla ei ole suoritusoikeuksia, sillä alun rimpsussa on vain readia (r) ja writeä (w). Lisään tiedostoon kaikille käyttäjille x- eli execute-oikeudet `chmod ugo+x hello`. Tarkistin taas `ls -l`

    -rwxr-xr-x 1 hanna hanna   99 23. 4. 14:45 hello
    
Testasin skriptin omassa hakemistossaan `./hello` Sain tulostuksen

    Hello hanna
    Darkness must pass; a new day will come, and when the sun shines, it will shine out the clearer. (J.R.R. Tolkien)
    su 23.4.2023 14.50.22 +0300

Eli skripti toimii odotetusti. Viedäkseni sen muiden käyttäjien saataville, tein siitä kopion `sudo cp hello /usr/local/bin/`. Siirryin kotihakemistoon testatakseni komentoa `hello`. Sain testiä vastaavan tulostuksen. Loin vielä uuden käyttäjän `sudo adduser hannatest1`, annoin sille turvallisen salasanan ja siirryin käyttäjään `su hannatest1`. Tein hannatest1:n kotihakemistossa testin ajamalla `hello`-komennon.

    Hello hannatest1
    Darkness must pass; a new day will come, and when the sun shines, it will shine out the clearer. (J.R.R. Tolkien)
    su 23.4.2023 14.58.08 +0300

Komento toimi, koska komento suoritettiin ja se tulosti oikean käyttäjän ja ajan. 

## b)

Tässä osiossa tein yksinkertaisen Python-komennon.

Siirryin aiemmin tekemääni Python-skriptihakemistoon /home/hanna/scripts/python ja aloitin uuden komennon tekemisen `micro helloagain`. Helloagain tervehtii käyttäjää ja tulostaa kovakoodatun motivaatiolauseen:

    #!/usr/bin/python3

    import os

    print("Hello", os.getlogin())
    print("You are like a lantern swathed and covered, hidden away in a dark place. Yet the light shines; they could not put out the light. They could not hide you. (Ursula K. Le Guin)")

Lisäsin tiedostolle suoritusoikeudet `chmod ugo+x helloagain`. Kokeilin komentoa `./helloagain`. Sain odotetun tulostuksen:

    Hello hanna
    You are like a lantern swathed and covered, hidden away in a dark place. Yet the light shines; they could not put out the light. They could not hide you. (Ursula K. Le Guin)

Kopioin komennon kaikkien käytettäväksi `sudo cp helloagain /usr/local/bin/`. Kokeilin komentoa `helloagain` ja sain saman tulostuksen kuin aiemmin. Siirryin käyttäjälle hannatest1 `su hannatest1` ja kokeilin komentoa käyttäjän kotihakemistossa. Sain täsmälleen saman tulostuksen aiemmin, eli os.getlogin() ei selvästikään ole sama kuin whoami, sillä nimi ensimmäisellä rivillä ei vaihtunut. Vaihdoin käyttäjää _oikeasti_ avaamalla valikon painamalla nimeäni ruudun oikeasta yläkulmasta ja valitsin Switch user.

![image](https://user-images.githubusercontent.com/122886984/233839946-07a354ec-af8b-4fc0-95ff-b6bee9e56283.png)

Kirjauduin hannatest1:lle ja kokeilin terminaalissa kotihakemistossa ajaa `helloagain`. Nyt sain odottamani tulostuksen:

    Hello hannatest1
    You are like a lantern swathed and covered, hidden away in a dark place. Yet the light shines; they could not put out the light. They could not hide you. (Ursula K. Le Guin)

## c)

Tässä osiossa automatisoin näiden skriptien asennuksen Saltilla orjille. Käytän aiemmin luomaani masterin ja kahden orjan virtuaaliverkkoa.

Käynnistin Vagrantin `vagrant up` ja siirryin master-koneelle `vagrant ssh`. Käyttääkseni Saltia siirryin oikeaan hakemistoon `cd /srv/salt/`. Loin sinne skirptejä varten hakemiston `sudo mkdir scripts`. Loin ensin bash-skriptin `micro hello`, ja kopioin sinne a-kohdassa tekemäni skriptin ja tallensin sen. Sitten tein python-skriptin `micro helloagain`. Lisäsin tiedostoille suoritusoikeudet `sudo chmod ugo+x hello helloagain`, jotta voin testata niitä. Testasin komennot `./hello` ja `./helloagain`. Ne toimivat odotetusti:

![image](https://user-images.githubusercontent.com/122886984/233841262-c68afcde-10d1-4488-9ab7-e23c1ac2e47f.png)

Vagrantin järjestelmä on UTC-ajassa, joten kello ei näytä Helsingin aikaa hello-komennossa. Loin init.sls-tiedoston `micro init.sls` /srv/salt/scripts
-hakemistoon. Kirjoitin sinne (huom. tuossa on virhe, kuten myöhemmin huomataan):

    hello:
      file.managed:
        - name: /usr/local/bin/hello
        - source: salt://scripts/hello
        - mode: 0755

    helloagain:
      file.managed:
        - name: /usr/local/bin/helloagain
        - source: salt://scripts/hello
        - mode: 0755

Hello-komento asennetaan file.managed-tilalla, jossa hello-tiedosto menee orjilla hakemistoon /usr/local/bin/hello. Tiedoston lähde on masterkoneen /srv/salt/scripts/hello. Tiedosto saa tarvittavat oikeudet modella, jossa 0755 tarkoittaa tiedostoa, jossa käyttäjällä on kaikki oikeudet, ryhmillä ja muille on luku- ja suoritusoikeudet. Helloagain sai vastaavat speksit. Välitin tilan orjille `sudo salt '*' state.apply scripts`. Tulostus näytti, että molemmat uudet tiedostot asentuivat onnistuneesti. Molemmat orjat tulostivat samankaltaisen raportin (parin millisekunnin erot total runtimessä). Tässä t001:n tulostus:

![image](https://user-images.githubusercontent.com/122886984/233841784-2d979e82-0c73-45c9-b396-6815938be29a.png)

Pyysin orjia vielä ajamaan hello-komennon ja toimittamaan tiiviin raportin `sudo salt --state-output=terse '*' cmd.run hello`. Komento toimi:

![image](https://user-images.githubusercontent.com/122886984/233841864-0204ea4e-6d34-4195-86b4-e2cc9f6cbeb7.png)

Kokeilin saman helloagain-komennolla `sudo salt --state-output=terse '*' cmd.run helloagain`. Sain vastaukseksi saman tulostuksen, ja kurkkasin init.sls-tiedostoa. Sieltä paljastui copy-paste-työskentelyyn liittyvä klassinen unohdus, sillä molemmissa tiedostoissa oli sama lähde (source). Tein tarvittavan korjauksen vaihtamalla helloagainin lähteeksi salt://scripts/helloagain:

    hello:
      file.managed:
        - name: /usr/local/bin/hello
        - source: salt://scripts/hello
        - mode: 0755

    helloagain:
      file.managed:
        - name: /usr/local/bin/helloagain
        - source: salt://scripts/helloagain
        - mode: 0755
        
Päivitin tilat `sudo salt --state-output=terse '*' state.apply scripts`. Tilan päivitys onnistui, ja yksi tiedosto muuttui. T001:n raportti:

![image](https://user-images.githubusercontent.com/122886984/233842215-a4994ac3-27ae-4185-957e-c72eb8e47d57.png)

Kokeilin ajaa komennon uudestaan `sudo salt --state-output=terse '*' cmd.run helloagain` ja sain vastaukseksi virheilmoituksen:

    t001:
        Traceback (most recent call last):
          File "/usr/local/bin/helloagain", line 5, in <module>
            print("Hello", os.getlogin())
        OSError: [Errno 6] No such device or address
    t002:
        Traceback (most recent call last):
          File "/usr/local/bin/helloagain", line 5, in <module>
            print("Hello", os.getlogin())
        OSError: [Errno 6] No such device or address
    ERROR: Minions returned with non-zero exit code

Mietin, että johtuisikohan ongelma tuosta os.getlogin()-metodista. Päätin yksinkertaistaa helloagain-skriptiä Hello world-tyyppiseksi. 

    #!/usr/bin/python3

    print("Hello")
    print("You are like a lantern swathed and covered, hidden away in a dark place. Yet the light shines; they could not put out the light. They could not hide you. (Ursula K. Le Guin)")

Päivitin scripts-tilan orjilla `sudo salt --state-output=terse '*' state.apply scripts`. Muutokset onnistuivat, yksi tiedosto muuttui. Kokeilin taas ajaa helloagain-komennon orjilla `sudo salt --state-output=terse '*' cmd.run helloagain`, ja sain vihdoin onnistuneen tulostuksen:

    t001:
        Hello
        You are like a lantern swathed and covered, hidden away in a dark place. Yet the light shines; they could not put out the light. They could not hide you. (Ursula K. Le Guin)
    t002:
        Hello
        You are like a lantern swathed and covered, hidden away in a dark place. Yet the light shines; they could not put out the light. They could not hide you. (Ursula K. Le Guin)

